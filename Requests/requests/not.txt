Application Programming Interfaces – API
Türkçe’ye Uygulama Programlama Arayüzü olarak çevrilen API, iki yazılımın birbiri ile konuşmasına imkan sağlayan bir araçtır. 
API sayesinde bir uygulamanın sahip olduğu yeteneklere, uygulama sahibinin izin verdiği sınırlar içerisinde erişim sağlayabiliriz


Peki bir API nasıl çalışır?
API’ler, iki yazılımın (uygulama, makine vs.) birbiri ile nasıl iletişim kuracağını belirleyen kurallara sahip aracılardır. Bir API 3 elemandan oluşur:

Erişim (Access): Veriye erişecek kullanıcıya ait bilgilerdir.
İstek (Request): Veri kaynağından yanıt alabilmek için gönderilen taleptir.
Sorgu adresi (Endpoint): Veriye nasıl erişilebileceğini gösteren iletişim noktalarıdır. İstekler bu noktalara gönderilir.
Metot: Veri kaynağına yönelik yapılabilecek farklı işlemlerdir.
Parametre: Elde edilecek yanıtı özelleştirebilen seçeneklerdir.
Yanıt (Response): İstek sonunda elde edilen sonuç.

----------------------------------------------------

API’lerin çalışma prensiplerini gerçek bir örnek üzerinden inceleyelim. 
Uçak bileti satın almak üzere bir havayolu şirketinin websitesini ziyaret ettiniz.
Sonrasında:

Websitesindeki arayüz/uygulama yardımı ile kalkış ve varış noktalarını, gidiş tarihinizi ve kaç kişi olduğu bilgilerini girdiniz.
Girdiğiniz bilgiler API yardımı ile bir istek (request) olarak havayolu şirketinin web sunucularına gönderildi.
Web sunucusu veri tabanı ile konuşarak uygun uçuşları, boşlukları ve fiyatları belirledi ve bilgiler/veriler ekranınıza bir yanıt (response) olarak gönderildi.

""""""""""""""""""""""""""""""""""""""""""""""""""""""

requests modülü
Python’da herhangi bir API’ye istek gönderebilmek ve API’lerle çalışabilmek için “requests” modülü kullanılır.
Requests, Python’da bulunan standart kütüphanelerden biri olmadığı için kullanıma başlamadan önce yüklenmesi gerekir.